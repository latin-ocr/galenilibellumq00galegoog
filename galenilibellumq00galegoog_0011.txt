9

dos esse, quod ipsum variis sordibus , interpolationibus, omissionibus inquinatum fuit.
Itaque quoniam ne melioribus quidem libris, quamquam iis tanquam fundamento niti
debet recensio, summa utique fides habenda est, dandum aliquid ingenio coniecturaeque
ad pristinam manum scriptoris restituendam. Quocirca et aliorum ¹¹) et meas con-
iecturas pro opusculi exiguitate non paucas in textum recepi, modo ad Galeni usum
dicendi et sententiarum rationem essent accommodatae. Codices autem ipsos ita
adhibui, ut primo loco ponerem Ι) (raro admodum U), altero P et Scal.‚ tertio
demum Aldinam et codd. Goulstoni. Alia unde corruptis locis parari possint remedia,
velut interpretationes latinae graecis manuscriptis aut aequales aut antiquiores, non
reperiuntur. Nam neque versiones, quod equidem sciam, ex arabico in latinum sac·
tae exstant, quales aliorum operum Galeni in cod. Dresdensi ,( D 92. 93) aut Pragensi
(VIIIA1) aliisque leguntur, nec Nicolaus Rheginus Calaber, cui a Roberto Aniovensi,
rege Siciliae, mandatum erat, ut Galeni opera e graeco codice, quem ab Andronico
Palaeologo acceperat, in latinum transferret, libellum latine reddidisse videtur, nec alii
aetate superiores , ut Burgundio, iudex ille Pisanus, qui extremo saec. XII complura
opera Galeni in latinum transtulit. Primus latine interpretatus est Erasmus Rotero-
damus, qui anno post Aldinam editam libellum publicavit, qui inscribitur ‘G ale ni
medicorum principis exhortatio ad bonas arteis (sic), praesertim me·
dicinam, de optimo docendi genere et qualem oporteat esse medicum
D. Erasmo Roterod. interprete. Basileae op. Froben. mense Maio ann.
1526: Alia post Erasmum interpretatio debetur L. BellisariO, medico Mutinensi, quae
inde ab a. 1540 in editiones latinas Juntinas et Basileenses recepta est3 Charterius
novam fecit, quae in Kuehnii editionem fluxit ¹²).

 

 

11) Praeter eos, quos supra nominavimus, commemoratione dignissimus est J an us Oorna ·
rius, qui s. XVI editionis Aldinae exemplari suo, 'quod nunc in bibliotheca Jenensi asservatur,
emendationes in margine adiecit. ef. J. (lornarii coniecturae et emendationes Galenicae.
ed. Gruner. Jenae 1789. pp. 12 et 13. Grunerus ut erat mirum quidem caput, sed eximia dili-
gentia, coniecturas eor-narii ex illo exemplari accuratissime exscripsit, quod equidem collatione cum
(lornarii exemplari ipso a Jenensibus summa liberalitate mihi misso instituta cognovi.

12) Errat igitur J. Caesar, cum 1. 1. putare videtur versionem latinam , quae in editione
Knehnii est, antiquam esse ideoque ad emendationem textus valere.

